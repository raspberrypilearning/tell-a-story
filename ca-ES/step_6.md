## Explicant la teva història

Afegirem ara una segona part a la teva història.

+ Ves a la línia 15 del codi i afegeix un altre conjunt d'etiquetes `<div>` i `</div>` d’inici i final. D’aquesta manera es crearà un requadre nou per a la següent part de la teva història.

![captura de pantalla](images/story-div.png)

+ Afegeix un paràgraf de text dins l'etiqueta nova `<div>`:

```html
<p>Més text aquí!</p>
```

![captura de pantalla](images/story-paragraph.png)

+ Pots visualitzar una imatge al requadre nou afegint aquest codi a dins de la teva etiqueta `<div>`:

```html
<img src="">
```

![captura de pantalla](images/story-img-tag.png)

Observa que les etiquetes `<img>` són una mica diferents de les altres etiquetes: no tenen una etiqueta final.

+ Per tal que es mostri una imatge, has d'afegir la **font** (`src`) de la imatge dins de les cometes.

Fes clic a la icona imatge per veure les imatges disponibles per a la teva història.

![captura de pantalla](images/story-see-images.png)

+ Decideix quina imatge vols afegir i recorda el seu nom, per exemple `buildings.png`.

+ Fes clic a `index.html` per tornar al teu codi.

![captura de pantalla](images/story-image-name.png)

+ Afegeix el nom de la imatge entre les cometes de la teva etiqueta `<img>`.

```html
<img src="buildings.png">
```

![captura de pantalla](images/story-image-name-add.png)